हे आदिदेव, हे महादेव,
हे शिव शंकर, हे भोलेनाथ।
प्रार्थना मेरी स्वीकारों प्रभु,
हे गंगाधर, हे विश्वनाथ।

हे अनंत ज्योति, हे स्वयं भू,
हे ब्रह्मा, विष्णु के सृजन हार
हे अविचल, हे अविनाशी,
हे शीत, ग्रीष्म के एकाकार।

विष्णु ने माना ज्योति अनंत,
ब्रह्मांड, आदि देव का अंश।
ब्रह्मा कह गये, देखा है अंत,
मिथ्या भावण का मिला दंश।

देव हो, लेकिन पुज्य नही,
मन्दिर का कोई स्थान नहीं।
निर्माण विश्व का कर लेना,
पालन, संहार का ध्यान नहीं।

हे त्रिनेत्र, हे रामेश्वरम्,
हे नीलकंठ, हे नागनाथ।
हे बैजनाथ,मल्लिकार्जुन
हे महेश्वर, हे केदारनाथ।

कल्पना से परे, रूप है प्रभु,
हे ताण्डव कारी, हे नटराज।
हे सोम नाथ का विजय गान
हे आदि अनंत, प्रलय राज।
