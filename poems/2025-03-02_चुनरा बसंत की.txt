धरती ने ओढ़ी, वासंती चुनरी,
बागों में, फूलों की बहार है।
नदी, तालों से है, भरी गगरी,
बहता हुआ, बासंती बयार है।

ना गर्मी ना ठंडी, ना है बारिश
कितनी सुखद ऋतु आयी है।
तन प्रफुल्लित, मन प्रफुल्लित
हर रिश्तो में, खुमारी छायी है।

पर्वत से, हरे भरे जंगलों ने,
खुशियों का न्योता भेजा है।
आओ नाचे, प्रकृति के संग,
जिंदगी ने अवसर सहेजा है।

मां शारदे की उपासना से,
संगीत, हवा में समाया है।
फूलों ने गीत लिख भेजे हैं,
मनोरम आनंद ही, छाया है।

जीवन की उपलब्धि यही है,
सगिनी सग,संसार बसाया है।
कितने बसंत देखे संग संग,
यही स्वर्ग है, यही माया है।।
