चाहता हूँ मैं देख सकूँ,
जगत के नियंता को।
चाहता हूँ अनुभव करूँ,
उस वेश और गुणवत्ता को।

पूरी सृष्टि का संचालन,
कैसे सहज हो जाता हैं।
मानव पशु पक्षी जल धारी,
कैसे उन्नत हो आता है।

कब जन्म हुआ था ईश्वर का,
क्या अंत भी सुनिश्चित है।
लाखों वर्षों की दुनियाँ में,
जीवनकाल हमारा कितित है।

पूजा नव ग्रह की होती हैं,
जीवन जन्मा, बस धरती पर?
ब्रह्मांड पहेली बन कर हैं,
मानव जन्मा इस वसुधा पर।
ईश्वर ने दी विवेक बुद्धि,
भाषा का अद्भुत ज्ञान मिला,
हम, सब कुछ को समझा कर,
दुनियाँ में रहे, ये मान मिला।

चेतना हमारी बलवती है,
पर शक्ति हमेशा ढलती है।
हम सुबह नींद से उठते हैं,
हर रात नींद घिर आती है।

जो इस जीवन का कारक हैं,
वह पिता, वही परमात्मा है।
हर शोध पूर्णता पाता है,
वह ही ब्रह्मांड की आत्मा है।

हम रोज देखते हैं उसको,
साधारण माना, असाधारण है
वह ग्रह, ईश्वर, परमात्मा है,
सूरज ही सबका कारण है।
