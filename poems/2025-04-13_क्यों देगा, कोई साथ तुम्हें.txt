किस्मत जो सबकी बनाते हैं,
जग ईश्वर उन्हें हम बताते हैं।
सजती नहीं, जिंदगी सभी की,
बिना खिले ,फूल मुरझाते हैं।

मत लुटाओ, जान अपनी,
कि चाहता है कौन ज्यादा।
होता है सुख, सबका अपना
तुम कारण, तुमसे है नाता।

कोई देगा साथ, भला कब तक
साथ ले जाने को रखा क्या है।
भ्रम पाल कर जी लेते हैं, सब,
किस्मत लिखा, लाये क्या है?

छोड़ जायेगा, तुम्हारा अपना
मन पसंद होगा, उसका भी।
रिश्तों का हक, सब समझते है
दिन फिर आयेगा, उसका भी।

देखा है, दौड़ चूहे बिल्ली का,
चूहा अक्सर, छुप जाता है।
जो आसानी से मिल जाता है,
वह सबको नहीं, सुहाता है?

खुद को दो, इतनी इज्जत,
कोई भी आकर, नीच न ले।
पौधे को प्यार, पानी भी दे,
बस फल खाने की, सोच न हो
