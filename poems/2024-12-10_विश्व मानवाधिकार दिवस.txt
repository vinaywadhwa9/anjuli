बस मुट्ठी भर होते हैं लोग,
छिनते दूसरों का अधिकार।
ख्यालों में उलझे सब लोग,
बन जाते आसान शिकार।

मुट्ठी भर से टकराने को,
बस मुट्ठी भर ही चाहिए।
चेहरे पर लाओ जोश नया,
फिर और ना कुछ भी चाहिए।

अपने अधिकारों की रक्षा,
अपना ही तो काम है।
कैसे कोई छीनेगा दौलत,
भुगतेगा जो अंजाम हैं।

सारी दुनियां जो देख रही,
मानव वहशी बन जाता है।
सभ्यता सिहर कर रोती है,
दानव होवी हो जाता।

क्यों भूल गये ताकत अपनी,
तुम तो राणा के वंशज हो।
झुक जाना नही सीखा तुमने,
अंतिम विजय के दिग्गज हो।
