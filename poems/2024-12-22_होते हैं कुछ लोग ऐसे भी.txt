होते हैं कुछ लोग ऐसे भी,
जो खुल कर हँस लेते हैं।
आस पास सब खुशा होते हैं,
वो खुशियाँ ही बाँटते रहते हैं।

उलझन से जूझ रहा कोई,
बनकर दोस्त, हाथ बढ़ाते हैं।
आँसुओं में डूबता दिखे कोई,
मधुर सा गीत उसे, सुनाते हैं।

बुजुर्ग, लाचार बैठा राह पर,
बेटा बनकर, घर पहुँचाते हैं।
बहना कोई, डरी सहमी हो,
भाई का हाथ, बढ़ा जाते हैं।

होते हैं कुछ लोग ऐसे भी,
मुस्कुराकर मुस्कान सजाते हैं।
भूखा प्यासा, कोई नहीं रहता,
बिना माँगे ही देकर जाते हैं।

शिशु हो, बालक या तरुण,
हार कर बाजी, रोने वाला हो।
गले लग जाए, हितैषी बन कर
प्रभु मर्जी का, रखवाला हो।

अपने लिए, ना चाहे कुछ भी,
ईश्वर का स्नेह, लुटाते हैं।
झोली खाली कभी नहीं होती,
दुवाओं से, मन हर्षाते हैं।
