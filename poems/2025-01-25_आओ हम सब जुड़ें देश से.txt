मन में एक चाहत आ जायें
जुड़ सकते हैं हम भी देश से।
नेता, अभिनेता मत बनना
बस जैसे है, जुड़े देश से।

साल पच्छत्तर लगे है पूरे
बड़ी क्रांति की बात नहीं है।
सारी दुनियां क्यों बदले हम
बस अपनी ही बात कही है।

मन हो निर्मल तन हो उज्जवल
हर निर्बल को हम दें संबल।
मेरा ही साथी है वह भी
दुनियां जिसको कहती दुर्बल।

कभी एक भूखे गरीब को
खाना हम भर पेट खिलायें।
उसके चेहरे के भावों से
अपना तन और मन हर्षायें।

बड़ी दुकानों पर जाने से
मोल भाव, क्या करते है हम।

फिर गरीब का हक क्यों लेते
क्यों देते हैं उसको ही कम।

एक तिरंगा, प्राणों में है
उसकी शान बनाएं रखना।
कठिन चुनौती हर दिन आये
अपनी मान बनाये रखना।
