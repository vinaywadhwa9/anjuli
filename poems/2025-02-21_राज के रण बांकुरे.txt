हर पीढ़ी बढ़ती है आगे,
बढ़ जाने का अभिमान हो।
गौरव से ऊँचा, हो माथा,
उस गाथा का, गुणगान हो।

जो कहते हैं, नया जमाना,
उन सबको है, यही बताना।
शूर वीर थे, इस धरा पर,
जीवन गाथा भूल ना जाना।

पेशवा किलों की कृपाण,
यश जी के हाथ में सजती थी
युद्ध भूमि के प्रांगण में,
जय माँ भवानी गरजती थी।

आ गये, हजारों, आक्रामक,
घेर लिया था मराठों को,
एक अकेले बाजीराव ने,
बचा लिया था उन सबको।

प्राण दिये थे, मातृ भूमि को,
वो सभी मराठा वीर थे।
चाह नहीं थी, बाकी उनको,
अतुलित बल के शमशीर थे।

लड़ते लड़ते हाथ कट गये,
लक्ष्य विजय का बाकी था।
ताना जी के शौर्य के सन्मुख
दुश्मन बना, अपाहिज था।

नदी, नाल, पर्वत, पहाड़,
बिना विश्राम किया था पार।
स्वामी का भक्त घोड़ा था,
शांता जी थे, उस पर सवार।

दिल्ली से पूना, दौड़ गया,
घंटे आठ, हवा की धार।
संदेश विजय का जब पाया,
जीवित हुआ, शिवा दरबार।
