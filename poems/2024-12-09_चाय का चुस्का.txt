जहाँ से शुरू होता है गाँव,
बड़े से पीपल की हैं छाँव।
धूप मे बैठे, अधनंगे से लोग,
चाय की घूँट, भरते हुए लोग।

पहाड़ों की तराई में इंसान,
मेहनत को समझता, भगवान-
ठंडी हवा और, चाय की घूँट,
लंबे रास्तों को नापने की छूट

शहर के व्यस्त चौराहे पर,
भागते हुए रुक जाते हैं लोग,
चाय की खुशबू, तैरती है,
सिमट कर पास आते हैं लोग।

रंगीली शाम आने से पहले,
चहल पहल सी मच जाती हैं
तनाव दिन भर का मिटाने,
चाय की चुरिकयां ली जाती हैं

घरों में सबके अपने अपने,
हर सुबह, हर दिन की शाम,
दादी,भैय्या, पापा की पसंद
चाय बनती हैं, सबके नाम।

दस रुपये, बीस, तीस रुपये
पचास और सत्तर रुपये की,
हवाई सफर मे दो सौ रुपये,
स्टार होटलों में पांच सौ की।

कितना भाव खाती हैं चाय,
अपनी कीमत पर उतराती है,
दोस्ती यारी खूब निभाती है,
नये नये रिश्ते भी बनाती है।
