सदियों से जुटते आये हैं,
संत, महात्मा, ज्ञानी जन।
वेदों ने भी गुण गाया है,
है प्रयाग की भूमि, नमन।

श्रेष्ठ महानदियों का संगम,
भारत की संस्कृति प्रणेता।
मानव जीवन का उद्धारक,
श्रद्धा, ईश्वर प्रेम, विजेता।

सृष्टि कर्ता, सूर्य देव है!
शुभता उत्तरायण की लिए।
तेजोमय आशीष की वर्षा,
जगत के मानव को दिए।

यह परंपरा, सदियों की है,
सभ्यता का स्तर बढ़ता है।
संभाषण करते ज्ञानी जन,
जीवन का मूल्य निखरता है।

कई देश, प्रांत से लोग जुटे,
यह कैसा अद्भुत संगम है।
हर पग मे दिखे विविधता है,
विलक्षण है, यह विहंगम है।
