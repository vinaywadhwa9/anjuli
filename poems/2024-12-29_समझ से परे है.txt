तारीखें बदलती हैं कलेंडर में,
जमाना ज्यों का त्यों बना रहता है।
खतरा तब भी हुआ करता था।
खतरा अब भी बना रहता हैं।

गाँव की गलियों से निकल,
शहर की सड़कों पर आने से
ना जाने कितने कदम चले,
याद न कर पाए,एक जमाने से।

मौसम बदलते रहे, हर साल,
धरती दिखाती रही फूटी दरार
बारिश में उफनती हैं, नदियां,
कैसे कोई जायेगा, उस पार।

आदमी बदलता गया,अब तक
या बदली हैं जरूरतें उसकी।

रीति और रिवाज बना बनाकर
चाल सुधर गयी अब सबकी।

राजनीति में, अदब रुआब था,
आचरण में भी कुछ नवाब था
बेईमानी में इज्जत खराब था,
कम पैसों में, सही हिसाब था।

आज सब समझ से परे है।
सच कहने से सब डरे हैं।
देश, धर्म की समझ नहीं है,
हर चौराहे पर दुकान धरे हैं।
