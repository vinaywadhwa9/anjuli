रोज ही शाम रंगीन होती है,
शाम का इंतज़ार होता है।
दोस्तों की महफिल सजती है
बाग का कोना गुलज़ार होता है।

बन गये हैं सब भाग्य शाली,
साठ की उम्र कर गये हैं पार।
दुनियाँ में बारह प्रतिशत को,
मिल पाता है, यह उपहार।

ना रुपया कमाने की चिंता,
ना ही काम पर जाने की चिंता
ना परिवार की फिक्र कोई,
ना व्यापार की कोई चिंता।

अब तक जो इच्छायें अधूरी,
उन्हें अब जरूर कर लो पूरी।
अनुभव का स्तर भी बड़ा है,
हर जगह एक दोस्त खड़ा है।
कोई मधुर गीत गुनगुनाता है,

चटकदार चुटकुले कोई सुनाता है
अपनी बेवकूफियाँ सबको बताकर
वो हमेशा सबको गुदगुदाता है

सबके पास एक खजाना है,
वर्षों की मेहनत से बनाया है।
वही बाँटते रहते हैं सबको,
जिंदगी का सही आनंद पाया है।

औरतों के पास मायका होता है
अपनी परेशानी वहाँ छोड़ आती हैं।
जब भी लौटती हैं माँ से मिलकर
ताजे फूलों की महक लाती हैं।

पुरुषों का मायका नहीं होता,
ससुराल जाने का कायदा होता है,
होते हैं बस दोस्त, हर मुसीबत पे,
समझने समझाने का फायदा होता है।
