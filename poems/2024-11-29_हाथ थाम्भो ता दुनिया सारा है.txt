दुनियां वालों ने कहा जब,
तुम्हारी उम्र हो चली है अब।
दोस्तों ने बात को पूरा किया,
परिपक्वता आयी है अब।

सेवा से निवृत हो गए ना,
दूसरा सोपान, प्रवेश कर गए।
औरो का काम करते रहे,
सौ प्रतिशत जीवन, पा गए।

सुबह जो भी करते हैं, अब
शाम अपनी खुशी से ही हम।
होता है अब, आना जाना वहीं
जहां मिलती खुशी, नहीं गम।

दौड़ना उछलना कर चुके बहुत
अब और नहीं कर पाएंगे,
क्यों यही सब करते रहेंगे?
बैठे कर कोई गीत गुन गुनाएंगे।

अकेले मीटिंग और टूर किया,
जीवन संगिनी से खुद को दूर किया
चलते रहना, अभी ना भारी है,
हाथ थाम्भों तो, दुनिया सारी है।
