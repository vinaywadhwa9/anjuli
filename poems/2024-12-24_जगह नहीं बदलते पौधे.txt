सुबह की हल्की बयार में
झूमते खेलते दिखे पौधे।
आनंद से भरी जिंदगी हैं
जगह नहीं बदलते पौधे।

मानव हूँ, चलता फिरता मैं
देखता जाता, पूरा बगीचा।
मेरे जैसे, किसी माली ने
लगाए पौधे, और सींचा।

गुरुदेव रविंद्र ने कहा था
मुझे बार बार, भेजना।
है ईश्वर तेरा दिया जीवन
बड़ा मधुर, प्यार से बना।

अड़चने आती हैं, जीवन में
बढ़ा जाती हैं, क्षमताएँ।
फिसलने से जो नहीं डरते
डरती हैं उनसे, विपदाएँ।

जो पा लिया है, ईश्वर से
मानो कि हम, आभारी हैं।
ज्यादा माँगते ही ना रहें
क्या हम, बस भिखारी हैं।

बढ़ाओ प्रेम और श्रद्धा
निहारो उन बेसहारों को
जो चाहते तुम्हारी जगह
दे सको तो पाओगे किनारों को।
