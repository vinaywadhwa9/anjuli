मिल गया मन चाहा जो,
माधव, ये कृपा है तेरी।
ना मिला, जो चाहा था वो,
कृष्णा, जैसी इच्छा तेरी।

जीवन हमसे पहले भी था,
हमारे भी बाद, रहेगा ही।
चलना हमें, दिखाये रास्तों पे,
मन चाहा रास्ता जरूरी नहीं।

अपना अभिनय मैं कर पाऊं,
केशव, इतनी शक्ति देना।
अपनी चाहत ना ढूंढू कभी,
घनश्याम मुझे भक्ति देना।

बिन मांगे ही मिलता है सब,
है मधुर स्वभाव, है मधुसूदन।
सामर्थ्य नहीं मिलता है अधिक,
मिलता है अधिक।

फिर भी हम करते हैं क्रंदन।

गलती खुद से कर लेते हैं,
परिणाम, कन्हैया से कहते।
देखो कैसा व्यवहार तेरा,
कब तक रहूंगा मैं सहते।

कुछ बात कह रहा, गोपालक
मंद मंद मुस्कान दिखा।
राधा, वृंदावन छोड़ा मैंने,
तुम भी अब गीता, पढ़ो सखा।
