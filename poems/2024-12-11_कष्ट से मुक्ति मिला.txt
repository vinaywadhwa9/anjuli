चलने की कोशिश में लोग,
देखता हूँ, लड़खड़ाते हुए।
कदमों को नापते से लोग,
व्हील चेयर सरकाते हुए।

चश्मे से बाहर झाँकती हुई,
थकी सी धुंधली पड़ी निगाहें।
झुरियों से ढका हुआ था तन,
निर्बल शरीर, अब क्या चाहे।

दिन बिता दिया घर के अंदर,
अब शाम थकी सी आई है।
सब लोग टहलते दिखते हैं,
बीती अपनी तरुणाई है।

कुछ नये जन्म भी होते हैं,
जीवन पूरे कुछ हो जाते है।
हर दिन की यही कहानी है,
कुछ हँसते है, कुछ रोते है।

चलते चलते देखा मैंने,
कृशकाय साया था वह।
भजन हो रहा देवों का,
ताली से ही, हिलता था वह।

पूछ नही पाया फिर भी,
भूक, प्यास या दर्द लगा।
बस बैठा शांत निगाहों से,
जहाँ छोड़ कर गया सगा।

हर रोज शाम हो जाती हैं,
जीवन एक रोज, सरकता है।
दुनियाँ आगे बढ़ जाती है,
वह बैठा हुआ करकता है।

जिस रोज नही वह आयेगा,
संदेश हमें मिल जायेगा।
छोड़कर शरीर, यह अपना,
पंछी आकाश, उड़ जायेगा।

चलो, घर में जगह बनी,
उपयोग नया अब कुछ होगा।
उनकी आत्मा को शांति मिले,
कष्टों से मुक्ति मिल गया होगा।
