पहली बार जब देखा था,
निश्छल सा स्वरूप तुम्हारा।
वो दिन, वो पल, खुशनसीब था,
मिलन जब हुआ था हमारा।

बरबस नज़रे टिकी रही थी,
और नही कुछ सूझा था तब।
ओढ़नी काली ढकी सिर पर,
पहली बार मिला था मैं जब।

रोज़ ही क्यों न मिलें अब,
कितनी आकुलता बन आई।
बीस बरस जो साथ रहे थे,
दूर हो गए, सब बहन भाई।

गीत गज़ल की बनी वो माला,
सुनते आये बरसों से पार।
फिर सजीव बन उठ आये सब
जिन्हे हराया था कई बार।

शाम होती थी पहले भी,
अब तेवर बदल कर आई है।
गुंजता गीत संगीत मन में,
अनछुयी यादों की शहनाई है।

अधखुली पलकें निहारती है,
वो कदम करीब से आते हुए।
पायल गहने भी दिख जाते हैं,
तन मन को मेरे सजाते हुए।

एक नदी,बहने लगी मन में,
खुशबू, की बाढ़ लायी हो।
सारी दुनिया की सुंदरता,
एक चेहरे पे सिमटआयी हो।

तुम्हे पाकर इच्छा तृप्त हुई,
वरदान ईश्वर का जो मिला।
कई जन्मों की चिंता नहीं,
इस जीवन मे कमल खिला।
