वर्ष का पावन प्रथम दिन,
जगत की जननी का नमन।
स्नेह आशीषों की छाया में,
नित्य प्रफुल्लित हैं जन मन।

मनोरम हैं रूप जननी का,
सान्निध्य से समृद्ध जीवन।
वरद हस्त की मुद्रा है, माँ
संतति तेरी नही आँकिचन।

धन धान्य से भरा है, आंगन
हर्षित हैं, समग्र जन जीवन।

अभाव से हो मुक्त जगत,यह
तेरा ही यश वैभव चिंतन।

झिलमिल झिलमिल दीप श्रृंखला,
शीतलता की महक हैं, चंदन
नदियों का बहता निर्मल जल,
माता के चरणों का वंदन।

आलोकित है, प्रगति का पथ
बद्ध चले हैं, कोटि कोटि जन।
स्नेह आशीषों की छाया में,
फले फूले हम सब का जीवन।
