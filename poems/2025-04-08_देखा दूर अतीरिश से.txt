हां जी, उसने देख लिया है,
घुमती विशाल ग्रंद की तरह।
एक मानव की निगाह से,
इस पूरी धरती की सतह।

सूरज और चांद का नया रूप,
देखा! सुदूर अंतरिक्ष से।
आ! चमकती दमकती धरती,
मैं जन्मी हूं, तेरी कोख से।

सुनीता विलियम्स इस नाम से
हमें गर्व है, बेटी - बहन।
भारत का अंश लिये हुये हो,
आनंद से भरा है जहन।

कितने क्षुद्र हो गये हैं मानव,
लड़ते जमीन का टुकड़ा लिये
बन जाते हैं भक्षिक दानव,
गला भाई का पकड़ा किये।

रास्ता भटक जाओ जंगल में,
चढ़ाओ, एक को ऊंचे पेड़ पर।

देख लेगा राह, घुमाकर गर्दन,
सबको नही, चढ़ना पेड़ पर।

ब्रह्माण्ड पूरा घूमता रहता है,
चाँद, तारे, सूरज भी घूमते हैं।
रहो दुनिया में मुसाफिर बन,
ना जाने कि मद में झूमते हैं।

शरीर मिट्टी का, होगा दफन,
साथ नही जायेगा, कोई कफन
जियो आनंद से, रहो मगन,
मनोरम बना रहे, धरती गगन।

धरती और संपदा धरती की,
किसी एक की बपौती नही है।
साथ उपजे हैं कोख माता की,
यहां भाई है, काफिर नही है।
