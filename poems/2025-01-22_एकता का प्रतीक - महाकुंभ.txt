संगम त्रिवेणी, माँ का आँचल,
रग रग का अनुराग है, जल।
गंगा, यमुना, सरस्वती, है माँ,
बालक सा तन मन हो निर्मल।

महाकुंभ के तट पर दुनिया,
आकर आज जुटी है, भैय्या।
सबकी किस्मत नहीं है डुबकी,
गले हमें भी, लगा लो मैय्या।

छोटे भी आये, बड़े आये हैं,
धनिक भी है, गरीब आये हैं।
भारत के हर प्रांत निवासी,
भाषा अलग, साथ आये हैं।

ऋषि मुनियों के शिष्य सभी
आश्रम अपना साथ लाये हैं।
गृहस्थ जन है, सभी जाति के,
विविध पन्थ, हो एक आये हैं।

प्रबल भाग्य है, संगम आये,
अपने पूर्वज भी है, हर्षित।
मन के कोने की अभिलाषा,
आज खुशी में वंदना गायें।

जीवन है, पर्याय है माता,
न्योछावर स्नेह है, संतानो।
माँ को करीब पाया तुमने,
हो भाग्यशाली कहा मानो।

दांतों में उंगलिया दबाएँ,
देखे दुनियाँ, सनातन वैभव।
धर्म की धड़कन बनी है,
शिवभक्तों के साथ है वैष्णव।

ईश्वर तक जाने का रास्ता,
सार्थक जीवन का है राज।
पवित्र हमेशा रखो मार्ग को
समझो इसे, दैविय काज।
