बचपन से सुनते आये हैं,
राम की कथा निराली है।
संतापों से भरा है जीवन,
रामायण सुख की हरियाली है

सागर जिसकी सीमा न दिखे,
गहराई जिसकी थाह न हो।
मीलों फैली है, निश्छलता,
कथा विमुख की चाह न हो।

यह एक जन्म ही मिला तुम्हे,
अपनी चाहत से गर्व दोगे।
आधार राम का बना हुआ,
अपना लो फिर ये संवारोगे।

जब से जीवन जन्मा है,
सभ्यता समाज सजाती रही।

हैं राम बसे जन मानस में,
हर युग ने अपनी कथा कही।

ऋतुओं का चक्र चलता है,
पतझड़, गरमी, बारिश, बसंत
अपना कुटुंब भी चलता है,
कुछ राग द्वेष, स्नेह का अंत।

माँ पिता भाई, पत्नी बहन,
सब चले तो जीवन हो आगे।
कब कैसे कोई बदल जाये,
संदेह आये तो सुख भागे।

रामायण को नाव बना लो,
जब भी डूबोगे, तैर लायेगा।
देश और दुनियां की महत्ता,
सहज भाव से समझ आयेगा।
