दे दो मुझको कृपा अपनी,
धन धान्य से घर मेरा भर दो।
मेरे दु:ख हरो, शिव शंकर,
नीलकण्ठ मुझको यह वर दो।

करता हूँ नित पूजा पाठ,
व्रत, आरती और प्रदक्षिणा.
बेटा दे देना मुझे है प्रभु जी
होगा ब्राह्मण भोज दक्षिणा।

हुआ नुकसान व्यापार में,
कैसे फिर लाभ कमाऊंगा।
लक्ष्मी माता कृपा दिखा दो,
चंद्र छत्र में बनवा दूंगा।

कोई अन्तर नही दिख रहा,
मन्दिर,आगे खड़ा भिखारी।

मांग रहे हो, भीख देव से,
दिखा रहे अपनी लाचारी।

गुरु द्वारे से निकला बच्चा,
पूछा मैंने क्या मांगा था।
हंसकर बोला,उसे पता सब,
हमने नही कभी मांगा था।

बच्चे सा विश्वास जगा लो,
जगत नियता के सन्मुख हो।
छोटी खोटी नीयत छोड़ दो,
धरो धैर्य, निस्वार्थ उन्मुख हो।
