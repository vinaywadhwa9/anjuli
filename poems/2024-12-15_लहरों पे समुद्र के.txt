बात वही एक होती है,
कोई खुशी से झूमता है
और उसी बात पर कोई
दुःख जता कर रोता है।
इस दुनियां मे हमेशा से,
होता आया यह खेला है।
कोई डूब गया आनंद में,
किसी को लगे झमेला है।
ओ मेघा आ, पानी गिरा,
कूपक को फसल लगाना है
वहाँ ना पानी, ना गिरे भाई,
कुम्भा को भट्टी तपाना है।
नाग की पूजा भी करते हैं,
नाग से अक्सर सभी डरते हैं।
हाथी से बड़ा काम कराते हैं,
हाथी देखकर भाग जाते हैं।
अपने ही तन- बदन में देखो,
छुपी है कितनी बिमारियां।
कोई ढूंढता है, पहाड़ चढ़कर

पोषक तत्व और दवाइयाँ।
समस्यायें विकट देख कर,
कोई बैठ गया हार मान कर।
कैसे ठीक होगी उलझन,
कोई अड़ा है जोर लगा कर।
खो गयी उम्मीद थी जब,
रोशनी दिखती नहीं थी।
लहरों पे गहरे समुद्र के,
थकान भरती नहीं थी।
जमीन और आसमां के बीच,
यूँ ही चुपचाप खड़े ना रहो।
कुछ ढूंढो, कुछ करो, देखो
अपने आप से उलझे ना रहो।
श्रेय उन्हें ही मिलता है जो,
दिखलाते हैं पौरुष अपना।
बस बैठे रहे किनारों पर,
झांकी ने बहा दिया सपना।
