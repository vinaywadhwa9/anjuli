ओ देश के लाडले
बढ़ाये जा आगे कदम।
माँ भारती के पूत
निखरते जाओ हरदम।

अद्भुत है संयम तुम्हारा
योग का पाया है बल।
धर्म की ध्वजा संभाले
व्रत करते अनेकों निर्मल।

तप कर आये हिमालय से
ईश्वर का संदेश मिला।
जाओ वापस उसी धरती पर
रामराज्य का कमल खिला।

लोकतंत्र के मंदिर पर
सीढ़ी पर टेका था माथा।
सुख वैभव का त्याग किया
गंगा की थी गौरव गाथा।

गुलामी को भूलकर संसद
नया और भव्य बनवाया।
किया संगोल को स्थापित
धर्म का दण्ड अपनाया।

नहीं सोयेगा कोई भूखा
अन्न का भंडार खुलवाया।
बन जाओ स्वालंबी अब
क्यों? तुम्हे नौकरी भाया।

जो बना है सबका सेवक 
उससे नौकरी मांगते हो।
आदर्शों को ताक धरे हो
बेशर्मों सा फिरते हो।

अभिनंदन को वापस लाया
दुश्मन अपने घर थर्राया।
युद्ध जहां विकराल चला हो
तिरंगा, शान से फहराया।

आतंकी बाड़े में घुस कर
कौरव को लाक्षा में भूना।
आज कृष्ण भी मुस्काते हैं
कूटनीति है, मुझसे दूना।

महंगाई पड़ोस मे आई
रोटी के लाले, पड़े हैं।
चाहते हैं, विध्वंश अब भी।
ख्याल कब्र में ही गड़े हैं।

सेना का कौशल और बल
हिम के शिखरों तक पहुंचाया।
मंदिरों की ध्वजा देखकर
सन्तो का भी मन हर्षाया।

जन जन का दुलारा है,
सबकी खुशी लाता है।
जहाँ रख दे कदम वहां
समां ही बंध जाता है।
