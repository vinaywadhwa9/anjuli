समय जो बीत गया है,
निश्चित ही सुहावना था।
उस समय की यादें हैं,
तन मन को लुभावना था।

बेफिक्र बचपन था, माँ थी,
फलों का स्वाद सुहाना था।
रंगों से भरी कहानी थी,
हर शाम सजा जमाना था।

गुजरता गया समय का रथ,
हम भी बढ़ गए साथ साथ।
खेलकूद करते पढ़ाई हुई,
तरुणाई ने थाम लिया हाथ।

छोड़ आये जिन गलियों को,
फिर से जाने का मन तो नही।
यादें गुदगुदाति रहती हैं,
वो मर्ज, फिर से मिलेगा कहीं

लोग कहते हैं पानी का बुलबुला,
बनता टूटता रहता है।
एक जीवन के पूरा होते ही
दूसरा फिर, शुरू होता है।

सच कहूँ, कभी मन ना किया
दुबारा से स्कूल जाने का।
संगी साथी तो ठीक है,
ठंडी में सुबह नहाने का।
