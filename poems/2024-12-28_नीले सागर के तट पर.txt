ज्यादा शिक्षा लेकर भूल गये,
किस जगह हुआ जन्म अपना
संभाला बहती हुई हवाओं ने,
जीवन का रहा एक सपना।

सुन्दर शरीर, रुचिकर भोजन,
कुछ खेल तमाशो पैसो से।
संगीत, गीत की दुनियां में,
खुशी ढूंढी अपने जैसों से।

अब तो विदेश जाकर हम,
जीवन का स्तर बढ़ायेंगे।
परिवार वही बन जायेगा,
जिस जगह पे नाक लगा देंगे
दुनियां भर से शिक्षा ले ली,
अपना इतिहास पढ़ा ही नहीं।
फिर लगे बनाने भवन बड़ा,
अपना घर द्वार गढ़ा ही नहीं।

अपना भोजन भी त्याग दिया,
लालायित हो प्लेटों को देखा।
थाली का पोषण छूट गया,
चलते फिरते खाते हुए देखा।

आकर्षक रंग के मकान लिए,
बच्चों को जीवन में दूर रखा।
बस शयन कक्ष में फूल सजा,
पूजा की थाल हटा कर रखा।

इतना ही समझ लो तुम हम से
तन और मन कैसे पनपते है?
रास्ता सही किस ओर गया,
कैसे जीवन परिपक्व जनमते है।
नीले सागर के तट पर भी,
लहरों की सुनामी आती है।
देखो, समझो, उससे पहले
शहरों को बहा ले जाती है।

पहचान नही छोड़ा जड़ से,
दृढ़ता बढ़ाई और जुड़े रहे।
जीवन भी जिया उसूलों पर,
बन कर वट वृक्ष, खड़े रहे।
