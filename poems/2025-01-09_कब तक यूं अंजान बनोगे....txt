बदल गयी रफ्तार समय की,
बदल गयी, नदियों की धारा।
बदते हुए, हवा के रुख से,
बदल गयो जीवन की धारा।

करवट लेता हुआ समय है,
नयी सुबह, आशाओं की।
अच्छे दिन की बाट जोहते,
करें विदा, दुर्विधाओं की।

सबका साथ जरूरी है अब,
छूटे ना, कोई भी कड़ी।
सब दिमाग जुड़ जाये अब,
छोटी या, कितनी भी बड़ी।

कब तक हम अंजान बनेंगे,
ओढ़े हुए लिबास पुराना।
फेंको उसे बढ़ो फिर आगे,
देखो बदल रहा है जमाना।

समझौते का समय गया अब,
सब चलता है नही चलेगा।
हर मानक का पालन होगा,
जो तय था, अब वही बनेगा।

हम सबको लिखना है, फिर से
एक सफल जीवन की कहानी
खतरा होता नही काम में,
दुर्घटना है, बात पुरानी।

पानी दिया प्रकृति ने जितना,
उसे बचाकर रखना है।
पैरों तले जमीन न जाये,
जीवन भर हमे चलना है।

जिस धरती पर रहते है हम,
उसका कोई अहित ना हो।
जीने का उद्देश्य बना हो,
बातों में दलमुल ना हो।
