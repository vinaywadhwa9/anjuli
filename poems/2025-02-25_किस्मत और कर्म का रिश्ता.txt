जन्म हुआ, एक गाँव में,
दूजा जन्मा शहर के बीच।
कुछ तो अन्तर होगा, उनमें,
किस्मत की रेखा ना खींच।

निर्धन घर, जन्मा अभाव में,
जीवन यापन ही होता है।
दूजा धनाढ्य की कोठी में,
सुख साधन के संग, पलता है।

एक प्रकृति हैं, दोनों मानव,
यूँ ही नहीं दूरी बनता हैं।
कुछ तो अन्तर दिखता है,
जीवन का स्तर बनता है।

जो जन्मा, उसे कहाँ था पता
किस राह मुझे अब जाना हैं?
किसने तय किया भाग्य इनका?
कोई छिपा हुआ पैमाना हैं?

कुछ वर्षों के बाद सही जब,
चेतना दोनों की जागेगी।
देखेंगे अपने आसपास,
जीवन की गाड़ी भागेगी।

शहर से जब तुलना होगी,
गाँव बेचारा बनेगा ही।
सुविधा अवसर की बात करें,
आकर्षण विशेष भी होगा ही।

कर्म हमारे जो होते हैं,
उनका ही बनता है प्रभाव।
हो जाता है, वही फैसला,
समृद्धि और कंगाल अभाव।

कपड़े सा शरीर बदलेगा,
आत्मा निकल जायेगी अब।
कर्म तुम्हारे साथ चलेंगे,
साथी उसे सुधारें कब।
