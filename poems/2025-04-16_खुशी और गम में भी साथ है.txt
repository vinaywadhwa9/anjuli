कोसों दूर चले जाने पर,
अपना एक गाँव, आता है।
बड़ा सा पीपल का पेड़ है,
शिव मन्दिर का आहाता है।

शहरों की चकाचौंध में,
झिलमिल तारे, दिखाई नहीं देते।
आम के बगीचों की खुशबू,
बचपन को भुलाने नहीं देते।

सीधे साधे लोगों के बीच,
उलझी हुई बातें, नहीं है।
वही काम, सब कर लेते हैं,
जो बुजुर्गों ने उनसे कही है।

हवा साफ है, पानी साफ है,
लोगों के दिल में इंसाफ है।
ईश्वर मे आस्था, सबकी,
खुशी और गम में साथ है।

रुक जायेंगे बिना कहे ही,
देखा जो कोई, उदास है।
क्या हुआ, भाई को मेरे,
बताया क्यों नहीं खास है।

भोजन प्रकृति से पाया है,
मिट्टी और पानी में उगाया है।
जितना चाहो तुम भी ले लो,
ये हक, तुमने भी कमाया है।

मंगल, शनि, बुध, वृहस्पति,
इन ग्रहों को पहचानते हैं।
प्रकृति के निकट सब जन,
हर जीव विहंग संभालते हैं।
