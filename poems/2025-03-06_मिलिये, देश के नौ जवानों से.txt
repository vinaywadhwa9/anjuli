कहानी सुन्दर सी चिड़ियों की
बाग बगीचों से गुजरती थी।
संगी साथी बहुत सारे बन गये,
झुण्ड के बीच विचरति थी।

पहाड़ों के बीच, उड़ उड़ कर,
सुन्दर घाटी पार कर जाती थी
दिन भर मेहनत करती हुई,
थक कर घर लौट आती थी।

सामना हुआ एक मानव से,
कितने सुन्दर पंख है तुम्हारे।
ना कर मेहनत, आराम कर,
खुशहाल जिंदगी तुम्हे सवारे।
साथ चल मेरे, घर सजा देना,
बस एक पंख देना हर दिन।
अच्छा खाना खिलाऊंगा तुझे,
भाग दौड़ के दिन, अब न गिन

वाह क्या चाहने वाला मिला,
धोखे में फिसल गयी चिड़ियां
सारे पंख निकल गये एक दिन
उड़ने की क्षमता गयी बुद्धियां।

मिलिये देश के, नौ जवानों से,
काम कोई, अब करना नही है
वोट दिया था, नेता चुना था,
पैसे मिलेंगे, कुछ करना नही है
कब तक चल पायेगा, ऐसा।
मुफ्त की आदत, कब जायेगी
कितना भी भंडार भरा हो,
देश की लुटिया, डूब जायेगी।

इतना ही सिखला दो इनको,
खुदारी किसको कहते है।
सरहद पर शहीद हो कोई,
गद्दारी किसको कहते है।
