डरते थे शिक्षक से हम,
मिलती कक्षा में फटकार।
खेला ज्यादा, पढ़ा था कम,
दस बरस की उम्र थी यार।

स्नातक की दी थी परीक्षा,
जिंदगी ने पकड़ी रफ्तार।
नयी राह , चुन लेना था,
बीस बरस की उम्र थी पार।

होगी कितनी कमाई मेरी,
कितनी मेहनत की दरकार?
सुबह से शाम, करता हूँ काम,
तीस की उम्र है, अब पार।

मिल गयी एक जीवन संगिनी
बन गया, अपना भी परिवार।
मध्यम वर्ग का आम आदमी,
चालीस वर्ष की उम्र के पार।

बच्चों की पढ़ाई, शादी का,
समय नहीं करता इंतजार।
आमदनी बढ़ानी होगी अब,
बरस पचास की है मझधार।

बच्चों ने ढूंढ लिया साथी,
मिला उन्हें भी प्यार, दुलार।
जिम्मेदारी निभा गये हम,
उम्र हो गयी साठ के पार।

कहाँ घूमने जायेंगे अब,
देख लिया आधा संसार।
कमर या घुटना साथ नहीं है,
उम्र हो गयी, सत्तर पार।

जो भी करें सावधानी हो,
इस शरीर का नहीं टिकाना।
जो पच जाये, वही है खाना,
बदल गया है खूब जमाना।

कल तक, साथ संपों का,
यह रहस्य भी, गहरा है।
अस्सी नब्बे, शतक जीवन का
फिर तो सब कुछ बहरा है।
