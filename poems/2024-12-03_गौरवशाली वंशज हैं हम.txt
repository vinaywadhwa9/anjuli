जाति- पाँति कोई भेद नहीं है,
ईश्वर की संतान हैं, हम सब।
धर्म सनातन ना समझा हो,
वो ही रहा,अज्ञान बना अब।

अपनी गलती से जो सीखे,
वह अकलमंद कहलाता है।
संभले खुद, गलती औरों की,
वह बुद्धिमान बन जाता है।

दोष मुक्त, ईश्वर भी नहीं है,
फिर मानव की क्या हस्ती है।
धन हो, यौवन हो, मान बड़ा है
फिर बंधन क्या, सब मस्ती है।

जैन, बुद्ध, सिख, हिन्दू ही हैं,
काल खण्ड का फासला था।
ईश्‍वर की साधना में सब गुरु
-ज्ञानी थे, उनका हौसला था।

जीवन अनुभव सौ वर्षों का,
सभ्यता बही, हजारों साल।
गौरव शाली वंशज हैं, हम सब
शोध करो, और समझो काल

पृथ्वी ने जब जीवन पाया,
भूमि पुत्रों ने, सनातन लाया।
धरती को स्वर्ग बनाना था,
हर जीव को, गले लगाना था।

सब इस जीवन के पुरक थे,
सबका प्रयास ही पाना था।
एक भी ना कोई, मिटे कभी,
प्रजाति को सबकी, बढ़ाना था।

छोटा या बड़ा, नहीं है कोई,
सबको महत्ता, सबने गाई।
छोटी सुई का, काम बड़ा है
गदा को नहीं, चलाओ भाई।

धर्म तोड़ने के लिए नहीं,
जोड़ने के लिए बनाये हैं।
त्याग और सुख, जीवन है,
दो पहलु, यही बताये हैं।

सनातन पेड़, पीपल बरगद,
छोटे पौधों से क्या होगा,
सुख और शांति की छांव घनी
आओ सब साथ सफल होगा।
