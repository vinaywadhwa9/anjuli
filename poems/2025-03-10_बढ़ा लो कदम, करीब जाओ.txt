हर बात नाप तोल के नही होती
कहने सुनने में ऊंच नीच हो जाता है।
हर दिल एक जैसा नही होता
सुनने समझने से फर्क हो जाता है।

कोई समझ जाता है, भावनाओं को,
कोई शब्दों मे अटक जाता है।
जिंदगी भर की समझदारी को
दो मिनट मे पटक आता है।

परिवार बंधता है, भावनाओं से
उद्,गार शब्द ही होते है।
रिश्ते बनते हैं, चाहत होती है
मददगार शब्द ही होते है।

हर रंग बिखरा है जिंदगी में
यहाँ भी क्या, चाहत दिखाओगे?
सभी रंग मिलकर सजती है दुनियाँ
किसी को हटाकर कैसे मुस्कुराओगे?

उन सबको अब याद कर लो
कही छोड़ कर आये थे कभी।
समय सीमित है, सब के लिए
मुख मोड़ना, छोड़ना है अभी।

दूर नही, करीब आ गया है
रंग गुलाल, प्यार का भंग।
मस्ती लुटाने, होलिका जलाने
जिंदगी मे हो, नशे का संग।

बढ़ा लो कदम, करीब जाओ
रिश्तों की गरमाहट छू आओ।
पलट जाने से कुछ नही मिलता
संभालो बात, सरसराहट लाओ।
