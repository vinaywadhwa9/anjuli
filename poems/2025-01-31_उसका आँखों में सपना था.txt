अंग्रेजी हुकूमत के आगे
वह नन्हा बेटा, भारती का।
छोड़ो यह देश हमारा है
कर लो तैयारी, घर वापसी का।

बंदूक नहीं थामा उसने,
सैलाब जनों का खड़ा किया
विश्वास बड़ा था ईश्वर पर,
खुद सादा जीवन बिता दिया।

हर बेटी का तन ढकने को,
अपने तन का कपड़ा छोड़ा।
देखी जो पीड़ा गरीबों की,
अपने सुख का साधन छोड़ा।

कटुता से भरे, वचन सहे,
हर पीड़ा, हर अपमान सहा।
जो लड़ते थे, घर के अंदर,
उन सबको अपना भाई कहा।

उसकी आँखों में सपना था
पूरा भारत ही अपना था।
जो इस धरती का लाल नही
बस लौटे, कोई बवाल नहीं।

अपने आंगन में, मिलजुलकर
हम मेहनत से बाग लगाएंगे।
नेता युग का आदर्श बना,
वह राम राज्य फिर लायेंगे।
