मधुरतम जीवन का आधार हो
पूरी प्रकृति का अनुपम श्रृंगार हो
मलय की सुखद ठंडी बयार हो
हर रिश्तों में समाया हुआ प्यार हो।

ईश्वर का दुर्लभ उपहार हो
बासंती फूलों की बहार हो
प्यासे मन का जल धार हो
आनंद का सागर अपार हो।

माँ की ममता का एकाकार हो
नन्ही बेटी का मधुर दुलार हो
बहन का स्नेहभाव साकार हो

सजा हुआ सांगिनी संसार हो।
माँ भवानीदुर्गा की तलवार हो
महालक्ष्मी ,कलश अपार हो
वीणा की झंकृत होती तार हो
निर्मल त्रिवेणी मझ धार हो।

हर साधक का अभिसार हो
पापी, दुर्गुण का प्रतिकार हो
पुण्यों का सुन्दर अवतार हो
नव सृजन का रूप साकार हो।
