एक बार मिलेगा फिर मौका
अपनी किस्मत चमकाने का।
इस बार ना खा जाओ धोका
है समय तुम्हे समझाने का।

अपनी कीमत खुद पहचानों
क्या पा सकते हो यह जानों।
चावल और गेहूँ मोल नहीं है
अधिकारों का तोल नहीं है।

हाथ कहाँ जोड़े हो अब तक
बैठो आसान पर, आदेश करो
ये वोट मांगने खड़े द्वार पर
संरक्षक हैं, ना उपदेश भरो।

मत बिको भेड़ बकरी की तरह
यह हक लेने की लड़ाई है।
इस बार नहीं धोका हो कोई
अपनी बातों में कड़ाई है।

पांच बरस फिर बंध जाओगे
मुफ्त भिखारी बन जाओगे।
इस जीवन की शान भुलाकर
अधिकारों को तरस जाओगे।

अपने घर से कोई ना देता
उल्टा अपना सीधा करता।
तुम्हे मुफ्त का नशा पिलाकर
अपनी कोठी को ही भरता।

अच्छी शिक्षा, और चिकित्सा
सुन्दर सड़कों की हो व्यवस्था।
हर कार्यालय, कचहरी में बैठा
घूस ना मांगे, काम हो पक्का।

धंधे क्यों खाते जगह जगह
अपनी अकड़ बनाये रखना।
नेता नहीं, जो यार बने अपना
भरोसा हो तभी, बात रखना।
