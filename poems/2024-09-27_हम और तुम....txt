हम और तुम, अब साथ चलेंगे
देखेगी दुनियां, कई बात बनेंगे।

कदमों के निशां पर, बढ़ चलेंगे
बहारों के फिजा पर गीत लिखेंगे।

वर्षा की बूंदों की शीतलता से
इस मन के सारे त्रास हटेंगे।

चमकती बिजली से निखरेंगे चेहरे
उमड़ते बादलों से नृत्य सिखेंगे।

हम और तुम अब साथ चलेंगे,
देखेगी दुनियां, कई बात बनेंगे।

जो भी आयेगा साथ हमारे
उसका हम पूरा ध्यान रखेंगे।

दुःख से भरी हुई है दुनियां
हम हर मुख मुस्कान भरेंगे।

आ मेरे जीवन के साथी
संग तुम्हारे, हम जी लेंगे।
