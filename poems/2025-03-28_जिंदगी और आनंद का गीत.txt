एक गीत नया अब गाना है
कुछ अच्छा हो, गुनगुनाना है।
जिंदगी, भेंट ईश्वर से मिली है
प्रेम और आनंद से बिताना है।

अड़चने आएँगी,उन्हें हटाना है
हर हाल में, हमें मुस्कुराना है।
रोने से हमे क्या मिल जायेगा?
खिल्ली उड़ाने को जमाना है।

शिक्षित होना, उपलब्धि नहीं
संस्कारों को भी तो जगाना है।
आतंकवादी सारे शिक्षित रहे
धर्म जीने का नहीं, बेगाना है।

समुद्र बने, हम व्यापार करें
नियम एक पहले बताना है।
अच्छा व्यवहार करें सबसे
पहचान उसी से बनाना है।

छुप गए हैं, देव दुनियों से
माँ पिता को, वहीं बिठाना है।
कहा किसने कठिन, जिंदगी
आनंद के गीते लगाना है।

बस यही गीत हमें गाना है
जिंदगी मधुर है, गुनगुनाना है।
हर परिस्थिति, अच्छी ही है
खुद समझना, और समझाना है।
